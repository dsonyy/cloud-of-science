<h1>Automatyczna synteza chemiczna</h1>

<h3>Intro</h3>
<p>
  „Standardowa” synteza chemiczna (gdzie „synteza” to po prostu wytwarzanie
  jakiegoś związku chemicznego) wykonywana jest ręcznie: nawet jeżeli
  poszczególne kroki, jak odwirowanie związku A z mieszaniny A+B, przeprowadzane
  są przez automat, to całą procedurę przeprowadza człowiek: od wybrania i
  odmierzenia reagentów i rozpuszczalników, przez nastawienie urządzeń, aż po
  „głupie” noszenie probówek z miejsca na miejsce. Proces ten udało się
  oczywiście zautomatyzować na skalę przemysłową, jednak pojedynczy człowiek,
  pragnący wytworzyć jakiś związek chemiczny, musi zakasać rękawy i trochę się
  namachać. Idea automatycznej syntezy chemicznej jest taka, aby człowiek
  wykonał tylko pierwszy krok: zapewnił maszynie niezbędne związki początkowe
  („substraty”), a potem tylko wcisnął guzik i bachnął się w leżaku z książką.
</p>
<p>
  Jedna z możliwości jest taka, że tworzymy mobilnego robota z chwytnymi
  kończynami i wpuszczamy go do profesjonalnego laboratorium – trochę w myśl
  tego, co opisywałem w rozdziale I. To jednak tak naprawdę półśrodek, w dodatku
  mało interesujący dla majsterkowiczów--amatorów. Prawdziwym przebojem byłoby
  stworzone od zera „automatyczne laboratorium”, od początku zaprojektowane w
  taki sposób, aby obsługiwał je komputer, a nie człowiek.
</p>

<p>"Połącz kropki", str. 86-87.</p>

<h3>Zobacz więcej</h3>
<p>
  Przynajmniej raz na rok opisywany jest w literaturze naukowej jakiś nowy
  system automatycznej syntezy chemicznej. Jednym z nich jest "Chemputer" -
  "komputer chemiczny" opisany w 2019 roku przez grupę badawczą Lee Cronina.
  Szacuje się, że koszt jego wyprodukowania w warunkach domowych to ok. 10 tys.
  dolarów.
</p>

<p>Jeden z takich modeli opisywałem w "Czytamy naturę":</p>

<p>
  <iframe
    width="560"
    height="315"
    src="https://www.youtube.com/embed/GbQ5i-wabdg?start=68"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen
  ></iframe>
</p>
