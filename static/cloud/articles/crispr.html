<h1>CRISPR/Cas</h1>
<h3>Intro</h3>
<p>
  CRISPR/Cas to metoda „podkradnięta” bakteriom*. Okazuje się, że te niepozorne
  jednokomórkowce wypracowały sobie bardzo sprytny mechanizm zapamiętywania
  zagrożeń, podobny do tego wykorzystywanego przez nasz własny układ
  odpornościowy. Niektóre bakterie, zmagając się z infekcją wirusową, wycinają z
  genomu wirusa małe fragmenty jego kodu genetycznego, a następnie wklejają je w
  swój własny genom w ściś-le określonych miejscach. To podręczna biblioteczka
  „niebezpiecznych” sygnałów genetycznych, nosząca techniczną nazwę CRISPR. Od
  tego momentu komórka produkuje stale pewną liczbę białek o nazwie Cas, które
  należą do rodziny nukleaz, czyli białek „przecinających” kwasy nukleinowe,
  takie jak DNA. Cały dowcip polega zaś na tym, że nie są to po prostu ślepe
  nożyczki, rzucające się na oślep na wszystko, co przypomina DNA. Oj, nie.
  Każde białko Cas sprzęgnięte jest z jedną z próbek „przechwyconego od wroga”
  materiału genetycznego pochodzącą z biblioteki CRISPR. System CRISPR/Cas
  opiera się więc na rozcinaniu genomu wroga na podstawie przechwyconej
  wcześniej krótkiej sekwencji „rozpoznawczej”.
</p>

<p>"Połącz kropki", str. 209.</p>

<p>
  Dzisiaj metodą CRISPR/Cas edytuje się już rutynowo geny, również ludzkie. A w
  2018 roku urodziły się dwie pierwsze dziewczynki "zmodyfikowane genetycznie" -
  świat wciąż jeszcze nie otrząsnął się z tego.
</p>

<h3>Poczytaj więcej</h3>
<p>Opowiadałem o tej historii w "Czytamy naturę":</p>
<p>
  <iframe
    width="560"
    height="315"
    src="https://www.youtube.com/embed/HEpXJD_AHlU?start=58"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture"
    allowfullscreen
  ></iframe>
</p>
