<h1>Inżynieria tkankowa</h1>
<h3>Intro</h3>
<p>
  Termin „inżynieria tkankowa” obejmuje wszelkiego rodzaju starania, aby
  odtworzyć ludzkie tkanki, uszkodzone fizycznie lub w wyniku choroby. Korzenie
  inżynierii tkankowej tkwią w chirurgii, zwłaszcza plastycznej – czasem mówi
  się, że pierwszymi inżynierami tkankowymi byli chirurdzy wojskowi, pracowicie
  „łatający” rannych żołnierzy, czasem rekonstruując przy tym zniszczone organy.
  W połowie XX wieku ruszył program wszywania pacjentom materiałów
  syntetycznych, na przykład nylonu, aby pomóc ciału w regenerowaniu tkanek.
  Przypadki „proste”, kiedy to celem jest na przykład odtworzenie uszkodzonej
  kości, na dobre weszły już do medycyny – brakujący fragment kości modeluje się
  najpierw w odpowiednim programie komputerowym, a następnie drukuje(najczęściej
  z materiałów ceramicznych, mineralnych i metalicznych) i wszczepia. To już
  dziś niemal rutynowa procedura, leżąca gdzieś na granicy między in-żynierią
  tkankową, protetyką i transplantologią.
</p>
<p>
  Sytuacja jest dużo bardziej skomplikowana, gdy celem jest odtworzenie
  złożonego, miękkiego organu, jak skóra, wątroba, płuco, nerka czy serce. W
  ogólności jest to problem jeszcze nierozwiązany, który można rozbić na dwa
  główne zadania:
</p>
<p>
  • stworzenie odpowiedniego rusztowania (<i>scaffold</i>) – będzie to „martwa”
  część tkanki, organizująca ją przestrzennie i wspomagająca rozwój komórek;
</p>
<p>
  • „zasiedlenie” (<i>seeding</i>) rusztowania odpowiednimi komórkami;
  eksperymentuje się też z bezpośrednim „wdrukowywaniem” komórek na etapie
  tworzenia rusztowania, jeśli stosowane są drukarki 3D.
</p>

<p>"Połącz kropki", str. 177.</p>

<h3>Poczytaj więcej</h3>
<p>
  <u>Ramki w książce na ten temat</u>: <b>Oskrzele z hodowli komórkowej</b>,
  <b>Pusty organ czeka na komórki</b>, <b>Mysia tarczyca z drukarki 3D</b>
</p>
