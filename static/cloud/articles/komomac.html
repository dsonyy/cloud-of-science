<h1>Komórki macierzyste</h1>
<h3>Intro</h3>
<p>
  Istotę komórek macierzystych (<i>stem cells</i>) najłatwiej zrozumieć po
  przyjrzeniu się rozwojowi organizmu człowieka. Kiedy już pszczółka zapyli
  kwiatek, powstaje jedna komórka, zwana zygotą – pierwsza komórka nowego
  organizmu. Po niedługim czasie zaczyna się ona dzielić, najpierw tworząc
  mikroskopijną „malinkę” nazywaną blastulą, która potem – w takt dzielących się
  bezustannie komórek – przechodzi przez wariackie embriologiczne origami: zwija
  się i skręca, rozciąga i nadmuchuje, tu się robią wypustki, tam wpuklenia… aż
  ostatecznie mamy do czynienia z kilkumiesięcznym płodem, który z grubsza
  przypomina już dorosłego człowieka. Historia jest względnie znana, spójrzmy
  jednak na nią z perspektywy znawcy i konesera komórek.
</p>
<p>
  Dojrzały organizm składa się z kilkuset różnych typów komórek, od płaskich
  komórek naskórka, przez drzewkowate neurony, aż po okrą-glutkie adipocyty,
  czyli komórki tłuszczowe; łącznie kilkadziesiąt bilionów sztuk. Wszystkie one
  są potomkami zygoty – nowe komórki nie powstają wszak inaczej niż poprzez
  podział jakiejś innej komórki. Jak to możliwe? Pierwsze pokolenia komórek, na
  etapie „malinki” i nieco później, pozostają całkowicie „niedookreślone” i
  czekają tylko na odpowiedni sygnał – są to głównie sygnały chemiczne, ale
  również mechaniczne – aby zacząć zamieniać się w komórki skóry, mózgu, nerki
  czy płuc. Tego typu niezróżnicowane komórki to
  <b>embrionalne komórki macierzyste</b>.
</p>

<h3>Poczytaj więcej</h3>
<p>
  <u>Ramki w książce na ten temat</u>: <b>Organoidy</b>,
  <b>Móżdżek w hodowli zaczyna się budzić</b>, <b>Ciało na płytce</b>
</p>

<h3>Zobacz więcej</h3>
<p>
  W "Czytamy naturę" opowiadałem kiedyś o organoidach zbudowanych z komórek
  ludzkiego mózgu - to dopiero ciekawe stworzenia...:
</p>
<p>
  <iframe
    width="450"
    height="280"
    src="https://www.youtube.com/embed/xsF8K1WsK6Q?start=659"
    frameborder="0"
    allowfullscreen
  ></iframe>
</p>
