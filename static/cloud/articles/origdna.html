<h1>Origami DNA</h1>
<h3>Intro</h3>

<p>
  [...] Ideę „origami DNA” opisał w 2006 roku chemik Paul Rothemundi do tego
  czasu pozostaje ona absolutnym hitem w świecie nanotechnologii. Kiedy czyta
  się współczesne artykuły na temat nanorobotów medycznych, z grubsza połowa z
  nich nawiązuje do tej technologii. Samo określenie jest nieco mylące: owszem,
  obejmuje ono konstruowanie obiektów w skali nano z DNA, jednak nie dzieje się
  to poprzez składanie arkusza, jak w prawdziwym japońskim origami.
</p>

<p>
  Zwykle myślimy o DNA głównie jako o nośniku informacji genetycznej, jest ono
  tymczasem również bardzo praktycznym materiałem konstrukcyjnym.
  Nanotechnolodzy zaś stale poszukują materiałów, przy pomocy których mogliby
  tworzyć swoje „nanomaszynki”. Materiały pochodzenia biologicznego mają już „na
  start” przynajmniej dwie wielkie zalety. Po pierwsze, po dekadach badań z
  zakresu biologii molekularnej znamy całkiem nieźle ich rzeczywiste możliwości:
  o ile musimy się domyślać, jak wspaniałe rzeczy można by „utkać” z nanorurek
  węglowych albo pozlepiać z nanocząsteksrebra, wystarczy zajrzeć do
  podręczników biologii komórki, aby ujrzeć funkcjonalne „nanomaszynki”
  zbudowane z aminokwasów albo kwasów nukleinowych. Po drugie, mamy niejako
  zagwarantowaną ich zgodność z tkankami żywymi, czyli tzw. biokompatybilność:
  organizm żywy nie będzie próbował wydalić albo otorbić nanorobota wykonanego z
  materiałów, z których on sam jest zbudowany, czego nie można powiedzieć na
  przykład o nanorobotach metalicznych. [...]
</p>

<p>"Połącz kropki", str. 189.</p>

<h3>Poczytaj więcej</h3>
<p><u>Ramka w książce na ten temat</u>: <b>Origami DNA</b></p>
