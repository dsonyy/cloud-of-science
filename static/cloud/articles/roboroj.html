<h1>Robotyka roju/h1>
<h3>Header szolders</h3>

<p>
[...] Inną z możliwości jest rój. Słowo to – oprócz swoich 
oczywistych zastosowań w pszczelarstwie – oznacza w inżynie­
rii bardzo określoną ideę: stwórzmy minimalnego, prościut­
kiego robota, który będzie wykonywał powierzone mu zada­
nie wyłącznie w dużych grupach. Inspiracje są, jak nietrudno 
odgadnąć, biologiczne. Pojedyncza mrówka nie jest w stanie 
zdziałać zbyt wiele, jednak ich odpowiednio duża społeczność 
potrafi tworzyć wyrafinowane podziemne miasta, zawierające 
kwatery mieszkalne, żłobki, magazyny żywności, a bywa, że
ponadto cmentarze, szpitale i strefę rolniczą. Co więcej, mrówki 
potrafią regulować intensywność ruchu na „autostradach” łą­
czących mrowisko ze źródłem pokarmu (aby zminimalizować 
korki) albo przenosić chore osobniki poza mrowisko i delego­
wać „pielęgniarzy” do opieki nad nimi. Jak to możliwe? <b>Inteligencja roju</b>. Pojedyncza mrówka wyposażona jest w pewne 
elementarne możliwości poznawcze, które dopiero w skali ty­
sięcy oddziałujących ze sobą osobników owocują złożonymi 
zachowaniami i umiejętnościami. <b>Robotyka roju</b> (<i>swarm robotics</i>) to próba zrealizowania tej wizji w świecie technologii. [...]
</p>

<p>
  "Połącz kropki", str. 31-32.
</p>

<h3>Poczytaj więcej</h3>
<p><u>Ramki w książce na ten temat</u>: <b>Rój badawczych dronów</b>, <b>Płyn robotów</b>
</p>